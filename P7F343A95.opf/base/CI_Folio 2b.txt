世尊瞿曇。於大眾中相好增勝。世尊瞿曇於大眾中威德增勝。世尊瞿曇於大眾中名稱增勝。世尊瞿曇。於大眾中光明增勝。世尊瞿曇真金色相最上增勝。世尊身相如古金仙。世尊身相妙無等等。世尊諸相具希有法。世尊瞿曇。一切世間無與等者。我見世尊具足如是威相功德。以何緣故捨家出家。

爾時賢護長者。即以偈詞而伸讚歎。

